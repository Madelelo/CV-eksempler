# Eksempler på praksissøknader

## IT
**Emne: Søknad om praksisplass i uke 46**

Hei,

Mitt navn er NAVN, og jeg er en 17 år gammel jente som for tiden går informasjonsteknologi på Elvebakken VGS. Jeg er på utkikk etter en praksisplass i uke 46, og håper å få muligheten hos dere i BEDRIFT. Jeg er svært interessert i IT, og ser på denne praksisen som en verdifull mulighet til å lære mer om bransjen og få praktisk erfaring.

På skolen har jeg spesialisert meg og engasjert meg spesielt for utvikling, spesielt web- utvikling, men har vært borti mye annet og vil prøve mye rart. Den siste tiden har jeg hatt som oppdrag på skolen å lage en nettside som genererer passord. Brukeren kan velge hvilke type passord som skal genereres og hvor langt det skal være, og selvfølgelig lagres ikke noe av denne infoen. 

Som person er jeg strukturert, lærevillig og nysgjerrig. Jeg er flink til å finne kreative løsninger på problemer, og jobber målrettet for å nå de målene jeg setter meg. Jeg trives godt både med selvstendig arbeid og samarbeid i grupper. I løpet av praksisperioden ønsker jeg å utvikle meg videre innen programmering, databaser og IT-sikkerhet, samt lære mer om hvordan teknologi brukes i næringslivet.

Jeg har praksisuke i uke 46, og er tilgjengelig for en samtale på telefon eller et intervju dersom det er behov for det. Jeg ser frem til å høre fra dere, og håper på en positiv tilbakemelding.

Med vennlig hilsen,

NAVN

NUMMER

EPOST

---
## MP
**Emne: Søknad om praksisplass i uke 46**

Jeg heter NAVN og er elev ved Elvebakken videregående skole. Jeg går på linjen for medieproduksjon, der jeg har spesialisert meg innen innholdsproduksjon. Jeg valgte denne linjen fordi jeg synes det er spennende å formidle historier gjennom visuelle medier og skape innhold som engasjerer. BEDRIFT virker som en veldig interessant bedrift fordi dere jobber med ulike typer medieproduksjon, og jeg er nysgjerrig på hele prosessen fra idé til ferdig produkt.

I løpet av skoletiden har jeg jobbet mye med produksjon av videoer, lyd og grafisk design. Jeg har hatt flere prosjekter hvor jeg har brukt programmer som Adobe Premiere Pro, Photoshop og After Effects. Dette har gitt meg verdifull erfaring i redigering, etterproduksjon og kreativ innholdsutvikling, som jeg tror vil være nyttig hos dere.

Jeg er kreativ, detaljorientert og alltid ivrig etter å lære noe nytt. Jeg håper å få mer erfaring innen mediebransjen og lære om de nyeste teknikkene og verktøyene som er viktige i moderne produksjon.

Til slutt, jeg er veldig inspirert av muligheten til å kunne bidra til <BEDRIFT sine kreative prosjekter. Jeg ser frem til å utforske nye utfordringer og lære enda mer om medieproduksjon, samtidig som jeg kan bruke mine ferdigheter til å støtte deres spennende arbeid.

Jeg håper å høre fra dere!

Med vennlig hilsen,

NAVN

NUMMER

EPOST